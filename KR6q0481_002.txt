# -*- mode: mandoku-view; -*-
#+DATE: 2016-06-08 5:49
#+TITLE: 雲叟住禪師語錄
#+PROPERTY: CBETA_ID J34nB310
#+PROPERTY: ID KR6q0481
#+PROPERTY: SOURCE Jiaxing Canon Vol. 34, No. B310
#+PROPERTY: VOL 34
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0481_J_002-0576c> 
#+PROPERTY: JUAN 2
雲叟住禪師語錄卷下¶
侍者元一　記錄¶

* 頌古¶

「世尊未離兜率巳降皇宮未出母胎度人巳畢。」¶

【天高地迥意悠悠一片皇風四百州日日與君華下¶
醉更嫌何處不風流。】¶

「世尊因外道問不問有言不問無言世尊良久據¶
坐外道讚云世尊大慈大悲開我迷雲令我得入¶
歡喜作禮而去阿難尋問外道有何所證而言得¶
入世尊云如世良馬見鞭影而行。」¶

【老胡曾未揮鞭影良駟何從見影鞭瞥爾機先窺見¶
了追風千里去翩翩。】¶

「殃崛摩羅因持缽至一長者家其家婦人正值產¶
難長者曰瞿曇弟子汝為至聖當有何法能免產¶
難殃崛語長者曰我乍入道未知此法待我回問¶
世尊郤來相報及返具事白佛佛告殃崛汝速去¶
報言我從賢聖法來未曾殺生殃崛奉佛語疾往¶
告之其婦得聞當時分免。」¶

【蜂從華裏掠香飛香掠枝頭兩股肥無限馨香狼藉¶
盡路行人惹一身歸諸禪伯報君知香在枝頭不在¶
衣。】¶

「讓和尚居南嶽時馬祖住傳法院日常坐禪師知¶
是法器往問曰大德坐禪圖甚麼祖曰圖作佛師¶
一日乃取一磚於彼菴前磨祖曰磨此何為師曰¶
磨作鏡祖曰磨磚豈得成鏡師曰坐禪豈得成佛¶
祖曰如何即是師曰如牛駕車車若不行打車即¶
是打牛即是馬祖於是悟旨於言下遂印心傳法¶
符般若多羅識馬駒蹋殺天下人之語南宗大闡¶
於震旦。」¶

【車運何曾在打牛牛行端的打車休劫前常運無私
<pb:KR6q0481_J_002-0577a>¶
步迥地遮天者一頭。】¶

「百丈問黃檗甚麼處來檗曰山下採菌子來丈曰¶
山下有一大蟲汝還見麼檗便作虎聲丈於腰下¶
取斧作斫勢檗約住便掌丈至晚上堂曰大眾山¶
下有一大蟲汝等諸人出入好看老僧今日親遭¶
一口後溈山問仰山黃檗虎話子作麼生仰曰和¶
尚如何溈曰百丈當時便合一斧斫殺因甚麼到¶
如此仰曰不然溈曰子作麼生仰曰不唯騎虎頭¶
亦解把虎尾溈曰寂子甚有險嵒之句。」¶

【爪牙獰聲震吼擒虎與縱虎是誰羨好手一斧斫兮¶
一掌揮間不容髮絕窠臼窠臼絕括地腥風一陣來¶
深深陷阱狠忙掘。】¶

「臨濟上堂曰赤肉團上有一無位真人常在汝等¶
諸人面門出入未證據者看看時有僧出問如何¶
是無位真人師下繩床把住曰道道僧擬議師拓¶
開曰無位真人是甚麼乾屎橛便歸方丈。」¶

【肉團無位真人面門出入好看及乎證據將來依舊¶
毛髮滿面。】¶

「臨濟將示滅謂眾曰吾滅後不得滅卻吾正法眼¶
藏三聖出曰怎敢滅卻和尚正法眼藏師曰巳後¶
有人問你向他道甚麼聖便喝師曰誰知吾正法¶
眼藏向者瞎驢邊滅郤。」¶

【正法眼正法眼彷彿烏梅黑兩點臨濟苦死要傳付¶
三聖瞎驢鳴熱碗鳴熱碗兩箇黑漆桶堪嗟共死款。】¶

「風穴沼禪師因僧問如何是清涼山中主師云一¶
句不遑無著問迄今猶作野盤僧。」¶

【野盤僧野盤僧襤襤毿毿得人憎者邊那邊躲跟過¶
日休夏自恣不守規繩賺均提捏鬼怪瞞無著打葛¶
藤咦典型師範無些子七佛之師尚可稱。】¶

「雲門因僧問和尚年多少師曰七九六十八僧曰
<pb:KR6q0481_J_002-0577b>¶
為甚麼七九六十八師曰我為你減郤五年。」¶

【七九六十八一語無縫罅不用險嵒句問東便西荅¶
老倒韶陽大無端是沙是土眼裏撒返覆數來百千¶
番依舊當年李八伯。】¶

「龍牙遁禪師因僧問古人得箇甚麼道理便休去¶
歇去師曰如賊入空室。」¶

【賊入空房何可得七珍八寶一時拏從茲直下便休¶
去歸到家山日未斜。】¶

「乾峰和尚上堂法身有三種病二種光須是一一¶
透得始解歸家穩坐須知更有向上一竅在雲門¶
出問菴內人為甚麼不知菴外事師呵呵大笑門¶
曰猶是學人疑處師曰子是甚麼心行門曰也要¶
和尚委悉師曰直須與麼始解穩坐門應諾諾。」¶

【人間天上數如麻弄鬼精魂事可嗟古墓鐵蛇頭戴¶
角嵒前石虎尾吒沙動絃別曲風雷合輥芥投針日¶
月拏打破韶陽菴外句木人夜半照菱華。】¶

「麻谷參忠國師繞禪床三匝振錫而立國師曰汝¶
既如是吾亦如是谷又振錫國師叱曰者野狐精¶
出去。」¶

【振錫繞床如是咄叱照用同時箭鋒相直平似砥中¶
險似嵒甜如黃檗苦如蜜下稍突出野狐精華嶽崩¶
騰海水立咄。】¶

「溈山祐禪師示眾曰如許多人秖得大機不得大¶
用仰山舉此語問山下菴主曰和尚恁麼道意旨¶
如何主曰更舉看仰擬再舉被菴主蹋倒仰歸舉¶
似師師呵呵大笑。」¶

【仰山解舉不解用菴主解用不解舉大用堂堂總蹉¶
過笑倒山前老水牯。】¶

「廬山永安禪師因僧問脫籠頭卸角馱來時如何¶
師曰換骨洗腸投紫塞鴈門切忌更銜蘆。」
<pb:KR6q0481_J_002-0577c>¶

【換骨洗腸投紫塞從空放下一身輕搏風好擊南溟¶
水據鼎休嘗染指羹白月無心來碧沼清光不語到¶
檐楹一回撲碎懸嵒後百尺竿頭撒手行。】¶

「長慶暹禪師因僧問離上生之寶剎登延聖之道¶
場如何是不動尊師曰孤舟載明月僧曰忽逢櫓¶
櫂俱停時又作麼生師曰漁人偏愛宿蘆華。」¶

【出門千里沒行車倒跨楊岐三腳驢月下忽逢張果¶
老風前攜手笑歸廬。】¶

「九峰乾禪師因僧問古人道直得不恁麼來者猶¶
是兒孫意旨如何師曰古人不謾語僧曰如何是¶
來底兒孫師曰猶守珍御在僧曰如何是父師曰¶
無家可坐無世可興。」¶

【珍御盡將揚糞掃寶几一一撒塵灰那邊不坐空王¶
殿聲色堆頭絕點埃。】¶

「洛浦安禪師因僧問諸聖恁麼來時將何供養師¶
曰土宿雖持錫不是婆羅門。」¶

【開心碗貯鐵釘飯無底盤盛木札羹不遇風生席上¶
客只成虛設對秋清。】¶

「雲峰悅禪師因僧問抱璞投師請師雕琢師曰不¶
雕琢僧曰為甚麼不雕琢師曰雲從龍風從虎。」¶

【雲從龍風從虎方圓一一就規矩斧斤不施器琢成¶
雲峰之技超今古君不見儵忽鑿開混沌竅竅成混¶
沌旋復死。】¶

「靈雲志勤禪師因見桃華悟道有偈曰三十年來¶
尋劍客幾回落葉又抽枝自從一見桃華後直至¶
而今更不疑玄沙聞曰諦當甚諦當敢保老兄未¶
徹在。」¶

【尋劍人尋劍人桃華一見喪家珍明明無悟郤言悟¶
惹得旁人簸觜唇觜唇簸了是非起三十年功付流¶
水從今再不悟桃華者場煩惱自討底。】
<pb:KR6q0481_J_002-0578a>¶

「洞山初禪師因僧問赤水求珠猶是人間之寶和¶
雲唱出固非格外之譚未審今日將何示人師曰¶
夜聞祭鬼鼓朝聽上灘歌。」¶

【灘歌祭鼓義越群言窮萬法本廓千聖源禪人到此¶
如不會一任紛紛格外論。】¶

「長沙岑和尚與仰山翫月次山曰人人盡有者箇¶
秖是用不得師曰恰是倩汝用山曰汝作麼生用¶
師劈胸與一蹋山曰㘞直下似箇大蟲。」¶

【兩兩普州白拈客夜深天上竊蟾蜍而今犯出難輕¶
赦一併和贓捉敗渠。】¶

「黑眼和尚因僧問如何是不出世底師師曰善財¶
拄杖子。」¶

【條條七尺箇山藤斗笠腰包力荷承煙水百城攜遠¶
涉妙峰孤頂挈同登世雄徒把慈門啟勝熱空將智¶
焰騰五十三人承事遍歸來依舊倚門扃。】¶

「葉縣省禪師因僧問如何是世尊不說說師曰觀¶
音勢至引到西方僧曰如何是迦葉不聞聞師曰¶
涅槃山側畔香煙滿乾坤。」¶

【勢至觀音為引路萋萋芳艸送君去除非自解倒騎¶
驢一生不著隨人後。】¶

「玄沙侍雪峰遊山次峰指面前地曰者一片地好¶
造箇無縫塔師曰高多少峰乃顧視上下師曰人¶
天福報即不無和尚若是靈山授記未夢見在峰¶
曰你又作麼生師曰七尺八尺。」¶

【渾渾圇圇玲玲瓏瓏面面連輝接影層層霽月光風¶
雪峰起模畫樣玄沙合頂完封天地未興先巳就徒¶
然忙殺兩禪翁。】¶

「趙州因僧問學人乍入叢林乞師指示師曰喫粥¶
了也未曰喫粥了也師曰洗缽盂去僧忽然大悟。」¶

【喫粥了也洗缽畢長連床上展腳睡若也於中更言
<pb:KR6q0481_J_002-0578b>¶
悟畫蛇添足我不會。】¶

「投子和尚因僧問能所俱忘時如何師曰無與麼¶
事莫作與麼知解。」¶

【飲徹雲根蝃蝀東金輪天子下瑤空安南塞北分諸¶
國盡在吾王化育中。】¶

「東寺如會禪師因仰山問借一路過那邊還得麼¶
師曰大凡沙門不可秖一路也別更有麼仰良久¶
師郤問借一路過那邊還得麼仰曰大凡沙門不¶
可秖一路也別更有麼師曰秖有此仰曰大唐天¶
子決定姓金。」¶

【半合半開雙暗雙明一毫端上往復縱橫東寺山頭¶
立仰山海底行迢迢空劫無人到天子姓金不可名。】¶

「笑嵒寶和尚因僧問一言道盡更不容其言時如¶
何師曰武陵溪畔杜鵑語十里桃華血染紅。」¶

【痛淚洪咽泣巳乾血啼猶復灑涓涓庭華亂落春歸¶
去苦雨凄風好自憐。】¶

「天童密雲悟和尚因僧問如何是生死業師曰即¶
汝是如何是涅槃心師曰即汝是僧禮拜起師以¶
拄杖指云去僧喜躍而出。」¶

【即汝是汝即是栗棘蓬劈面擲劈面一擲橫吞郤虛¶
空赤體皮膚脫復云險。】¶

「弘覺老和尚住大覺日牽驢巡堂一匝命眾下語¶
眾下語巳仍以艸一束拋向眾前眾不能荅乃自¶
代前語曰寶御珍裝猶尚棄誰能歷劫傍他門代¶
後語但作驢鳴。」¶

【碎玉焚珍下鳳臺行於異類且輪回一回卸卻娘生¶
褲幾度曾將正眼開馬字驢名隨處現人間天上豈¶
能該雖然行盡畜生行不識誰酬畜報來。】¶

* 法語¶
　示無默戴居士
<pb:KR6q0481_J_002-0578c>¶

戴君無默居士山僧始至西陵時即相從問道夙於¶
般若有大因緣在聲色塵勞中不由人教而自知有¶
此段奇特大事可以超生脫死且言誓以此事今生¶
若不了辦決不肯休大哉此心一發則巳省得無限¶
塵勞事了也深為可羨近日學此道而要如我居士¶
如此深信堅固者不道全無只是還少疇昔嘗需語¶
指示入道捷徑山僧從其請而詳細開導於彼篇葛¶
藤中意巳盡矣今不待請而再為葛藤者因其愛向¶
有理路言句上解會領覽解會領覽乃聰明靈利人¶
窟宅古人事不獲巳說出許多閒言長語本要為眾¶
生拔生死疑根眾生不達其方便而反於其中作盡¶
聰明道理豈知聰明道理作到無纖毫透漏田地終¶
不可敵他生死只成得箇弄業識疑團而巳當人分¶
上不得自由自在者只是者些作聰明道理底為害¶
為殃永嘉所謂損法財滅功德莫不由茲心意識者¶
是也如今要得乾坤獨露脫體無依但只將者作聰¶
明道理底一刀斬為三段始得秖者斬底刀子亦只¶
在當人自巳手裏他人為我下手不得要我自巳拼¶
得性命直斬一刀方為有力量大人若也貪生怕死¶
你不殺他他便殺了你你與他性命相負你殺郤他¶
則家國晏然他殺郤你則禍事非小大慧云者箇道¶
理向事上覷則疾若意根下思量卜度則轉疏轉遠¶
何以故蓋者一些子是箇活潑潑地無蹤跡可尋覓¶
者你擬向東邊討他他郤在西邊立地你擬向那邊¶
討他他郤在者邊立地你擬不要見他時他郤在你¶
面前露迥迥地推不向前約不退後十二時中折旋¶
俯仰築著磕著一一天真一一靈妙向者裏著得一¶
隻眼則疾若別作玄妙道理解會則轉疏轉遠矣又¶
第一不得將心待悟執迷求悟若有此病則永無悟¶
期記得居士曾問山僧不知弟子何時得悟去山僧
<pb:KR6q0481_J_002-0579a>¶
云你從來不曾迷何用求悟此等說話正是劈面提¶
持彼時因見居士不能當機直薦復與泥裏洗土一¶
上者蓋欲居士不執在迷悟上耳德山云汝但無事¶
於心無心於事則虛而靈寂而妙是知從上先德指¶
示人處罔不向直截處著到幾曾教你向外馳求別¶
作道理來據實而論只以㘞地一聲為到家時年來¶
此道大喪握拂柄而為人師者有以奇特玄妙為禪¶
道者有以胡言亂語為禪道者有以穿鑿古人公案¶
為禪道者有以敲床豎拂指東畫西為禪道者有以¶
無言無示一向黑山鬼窟裏坐地喚作寂然不動感¶
而遂通為禪道者上來種種施設各各自謂具向上¶
爪牙全體作略殊不知正是弄業識精魂與本分事¶
上了沒交涉又有一種光頭外道或於叢林中隨隊¶
骨董住得一二半載自巳腳跟下黑洞洞地也來城¶
隍聚落造妖捏怪顛言倒語簧鼓聾俗以巳之愚以¶
愚他人如斯之流別造地獄著你去在我無默居士¶
邪正巳自辨得山僧固無慮也能久久不退初心只¶
如此做去時節到來驀然打破漆桶親見自家本來¶
面目那時說正說邪也由我不說正說邪也由我說¶
生說死也由我不說生說死也由我說迷說悟也由¶
我不說迷說悟也由我說道理也由我不說道理也¶
由我我為法王於法自在生死迷悟邪正道理是甚¶
麼熱碗鳴聲當恁麼時更喚甚麼作邪正喚甚麼作¶
生死喚甚麼作迷悟喚甚麼作道理乃至又喚甚麼¶
作說不說咄恁麼打葛藤直到阿逸多出世亦無了¶
期且截斷。¶

生死病根拔不得千生萬劫為害為殃出一皮袋了¶
又入一皮袋出出入入無有了期性燥漢虛空大地¶
直下掀翻一摑粉碎便見風清八表光洞十虛生死¶
根株覓其影跡了不可得矣即出入一切皮袋亦不
<pb:KR6q0481_J_002-0579b>¶
曾離郤自家本位到恁麼田地山僧有三十拄杖要¶
你喫而今且不打。¶

不是心不是佛不是物如曜十大日輪於太虛空中¶
盡塵毛剎海三世古今晝夜六時常放妙寶光明無¶
幽不照無暗不破更無一絲毫隱晦處無一絲毫障¶
礙處雖然更須向生佛未彰明暗未逗巳前勦其光¶
滅其影始得如或不然久後成箇撮光弄影之徒去¶
在。¶

* 詩偈¶

** 遠菴法兄和尚開法神鼎賦贈¶

#+BEGIN_VERSE
「　虎嵒老子僧之龍高躅吾兄步後蹤掣電之機人罔¶測有如霹靂起晴空[番*支]土揚塵過湘水嘯風於菟出¶雲裏重闢諲老古門庭水赴雲趨問源委道旁拾得¶無根艸須彌靠倒還扶起湘北湘南咫尺間武陵溪¶畔是我里君去碧桃華正開景物無情亦欣喜我此¶歸程端在秋雨笠煙蓑巳料理相期共話洞庭春千¶古稀聲[番*支]人耳手中時把任公竿閒坐孤峰釣金鯉」
#+END_VERSE
¶

** 客鑒湖喜友人至¶

#+BEGIN_VERSE
「　山館虛寥寥日色澹相倚晝夢破蟬聲心胸洗流水¶故人江上來一見心自喜遺我黃葉句字字清風起¶偉哉君子風言發非終始百年千載後知音我與爾」
#+END_VERSE
¶

** 龐伯容居士乞偈示之¶

#+BEGIN_VERSE
「　君不見當年有箇龐蘊翁馬師言下喪家風有男不¶婚女不嫁團圞頭聚談真空君也與渠同箇姓作略¶肯讓渠稱雄好將楚水一吸盡突出金烏掌上紅非¶特步追龐公武還能滅郤馬師宗又不見南泉會裏¶甘贄叟落落生機罕匹偶無米飯炊接往來一粒塞¶斷衲僧口譬如餧馬與餧驢敵勝驚群師子吼堪歎¶君今繼此風馬驢來噇何憧憧我亦隨例噇一頓潦¶倒人前恣脫空劇談抵掌開歡悅喑啞叱吒喪狐蹤
<pb:KR6q0481_J_002-0579c>¶佛祖不傳頂𩕳句而今說與龐伯容」
#+END_VERSE
¶

** 韞石禪人乞偈示之¶

#+BEGIN_VERSE
「　上人發足來西江瞻風撥艸何皇皇參我龍峰一千¶里質疑之外無別將傲骨凌凌操冰雪與誰天地相¶低昂男兒標致合如此局促軒籠非大方君不見德¶山當年初出蜀凜然氣宇摩穹蒼直向南方剿魔子¶眉間倒挂金剛王因侍龍潭夜深立紙燈吹滅眼前¶光又不見臨濟三度問黃檗鐵棒摟翻硬脊梁轉身¶逆把虎鬚捋手面一著超尋常二老不作此令冷吾¶今為子聊一揚」
#+END_VERSE
¶

** 秋夜留別積翠諸公¶

#+BEGIN_VERSE
「　通夕不肯寐西風吹蕭索桐葉落秋聲山川同寂寞¶月白千萬峰靈籟生幽壑因思初古人使我遠行腳¶孤笻破大荒天地一囊橐」
#+END_VERSE
¶

** 將入楚誅茆留別圓知和尚¶

#+BEGIN_VERSE
「　逢君霅水與君好數載情同莫逆道熏風動我故園¶心惜別愁看原上艸握手分攜話別難不盡離思兩¶懷抱虎林風月君主張楚國千峰我投老巳驚歡晤¶難可期況復衡陽艱鴻鳥明朝回首曉江寒一圓新¶日蕩波杪」
#+END_VERSE
¶

** 送西鑒禪人之松陵艸菴達神山禪師書¶

#+BEGIN_VERSE
「　烈日焦山鳥畏飛芒履翩翩下翠微征途蹋碎炎炎¶暑凜然遍界揚清輝君不見古人親師好標格雪兮¶暑兮無難色生受途中喫許般未肯些兒介胸臆荷¶法身心鐵石堅道昭今古光烜赫首山不辱沼翁命¶法戰場中收艸賊安公不忝德嶠使劈箭機鋒驚皖¶伯汝也今充此執行吾也駐聞收賊捷此賊竄身艸¶澤中渚月江華多摽竊今當受命出師時與汝錦囊¶一計策捲旗息鼓卒然臨審機度勢搗巢穴月魄雲¶魂一箭穿有如疾風落秋葉賊魁既斬六國平木馬
<pb:KR6q0481_J_002-0580a>¶歸眠松下月使乎使乎不易稱如此而後始稱得」
#+END_VERSE
¶

** 淵雲知客求偈示之¶

#+BEGIN_VERSE
「　我口尋常挂壁上除非喫飯方取下今朝取下飯無¶喫與汝一箇閒話杷我此話杷半字無不似維摩口¶多聒維摩多口談不得我無半字如缾瀉杜口毘耶¶話杷傳況復如缾瀉而下淵禪苟具超方作話杷一¶時都抹殺」
#+END_VERSE
¶

** 潘子元公施木助建靜室以偈謝之¶

#+BEGIN_VERSE
「　我初來溪上結宇雲鳥邊柱將荊栠縛壁以艸茅編¶上雨苦常濕旁風悽每穿馴虎臥檐下狎鹿眠床前¶如是歷二載處之澹如焉澬水有潘子賢士風四傳¶我固非賢者潘子而知賢見我頹坐此施木勷勝緣¶我得木之施廬室功獲圓始免雨風苦得安坐臥便¶以我嵒穴士潘子且尚然何況貧里子而不蒙澤旃¶此則小節耳於公奚足宣潘子澤在民口碑在所鐫」
#+END_VERSE
¶

** 掃開山圓暢居遁二祖塔¶

#+BEGIN_VERSE
「　蕭蕭波堵冷雲丘倚杖荒原悵莫休毀去豐碣湮艸¶壤存來吾道仰閻浮披蓁敬奠伊蒲塞擊目悲看法¶社秋緬想高風當日韻菲躬慚愧繼芳猷」
#+END_VERSE
¶

** 除夕¶

#+BEGIN_VERSE
「　擁毳寥寥坐竹齋虛窗香送早梅來寒聲盡逐殘更¶去春色將隨愛日回竟夕不眠鄉夢斷慈闈想到旅¶魂摧床前靠郤敲風杖聊對青燈酌茗杯」
#+END_VERSE
¶

** 旅菴和尚初度偈以壽之¶

#+BEGIN_VERSE
「　傲雪梅英占早芳可方逸士發天藏瑞徵泉石呈嘉¶運氣靄乾坤剖大荒筆底華開春滿篋句中珠吐夜¶生光一笻煙水南詢遍脫下芒鞋曬夕陽」
#+END_VERSE
¶

** 贈佛日天岳和尚¶

#+BEGIN_VERSE
「　三臺舞罷楚雲隈又震雷音浙水來眸刮金鎞耆國¶手爐烹佛祖活鉗鎚戲將毒鼓當軒擊笑把龜毛空
<pb:KR6q0481_J_002-0580b>¶裏栽為報五湖玄學者皋亭路上滑如苔」
#+END_VERSE
¶

** 春暮過昭陽探知巳¶

#+BEGIN_VERSE
「　一葉輕舠訪隱淪蒹葭深處見伊人波光靜照鬚眉¶古野景晴開耳目新庭樹華殘春巳老竹樓簾捲燕¶來頻因思昔日苕溪上薄暮尋梅過比鄰」
#+END_VERSE
¶

** 贈皇慶谷王和尚¶

#+BEGIN_VERSE
「　浙水吳山廿載尋百城罷請飽叢林莖毛雨出摩尼¶寶一曲彈來師子琴翰墨淋漓隨意灑珠璣錯落發¶天吟空階寂寂苔無恙門徑翛然鎖綠陰」
#+END_VERSE
¶

** 贈金牛焞姪和尚¶

#+BEGIN_VERSE
「　獨據金峰最上峰瞎驢端的滅吾宗青苔剝雨春從¶長黃葉堆階秋任重牙爪豈同狐兔類芳塵直步乃¶翁蹤他時生殺機拈出佛祖鞭教死款供」
#+END_VERSE
¶

** 過張雲臣居士別業¶

#+BEGIN_VERSE
「　席地冒天寄一方亂離不到臥羲皇晨興正定刳空¶際午夢殘書枕股旁竹戶茅堂封古霧女牆蘿壁拽¶新篁逃禪盡是休官後豈只高風羨李楊」
#+END_VERSE
¶

** 清河曉發¶

#+BEGIN_VERSE
「　夢回高鳥噪幽枝驚起扁舟發釣磯幾點晨星殘照¶水一江風露冷侵衣潮聲初落平分曙人語喧傳半¶啟扉迎面好山看不的涼飆時送飽帆飛」
#+END_VERSE
¶

** 旅邸送別履冰禪師¶

#+BEGIN_VERSE
「　衲裰山雲出楚湘又攜湘月下維揚休傷此際違顏¶重勉矣前途好自將遠樹遙迎帆影綠岸華近接杖¶頭芳與君揮手春風裏旅況蕭蕭各路長」
#+END_VERSE
¶

** 過孚萬周居士別業¶

#+BEGIN_VERSE
「　風月婆娑世杳忘伊人何代隱茅堂傲寒修竹當門¶綠衝雪梅花隔圃香閒狎支公梳羽鶴時吟庖子解¶牛章干戈滿地烽煙遠咫尺乾坤別一方」
#+END_VERSE
¶

** 贈神鼎符姪禪師
<pb:KR6q0481_J_002-0580c>¶

#+BEGIN_VERSE
「　遠兄真子契先公博飯栽田繼祖風戛玉鏗金青嶂¶裏牽犁拽耙白雲中钁頭舉起轟塗毒耨柄拋來擲¶棘蓬堪笑弄他閒口鼓郤教嗤我石鄰翁」
#+END_VERSE
¶

** 春日登白皋峰¶

#+BEGIN_VERSE
「　老步龍鍾上翠微落紅滿路鳥空啼濛濛曉色吹深¶雨冉冉春光度遠溪翹首雲林千嶂迥回眸煙樹萬¶家低他時歸臥孤峰月尤憶攜笻楚水西」
#+END_VERSE
¶

** 留別達源周文學¶

#+BEGIN_VERSE
「　纔踵西陵又入湘苦無定力共清光為看原上春蕪¶綠卻憶雲中薝蔔香學佛知儒君自羨敲風打雨我¶偏狂偶來林下成奇遇幾度曾拈柏子商」
#+END_VERSE
¶

** 遊龍湖阻雨宿南竺菴¶

#+BEGIN_VERSE
「　泉流決決鳥喈喈春煖閒尋景物隹擬向蓬湖邀白¶月郤隨風雨宿空齋飲雲或可瞻辰蝀煉石無因見¶女媧落落幽懷聊獨遣韻敲寒夜墮松釵」
#+END_VERSE
¶

** 過青山贈虛一楊居士¶

#+BEGIN_VERSE
「　破曉尋幽過輞川春歸臺榭綠初妍半窗華影浮書¶案一徑南熏入茗筵篋裏清吟空白雪指端仙操遏¶流泉夜闌月好因慵臥話到忘機竹露涓」
#+END_VERSE
¶

** 午日山寺喜無默戴居士見過¶

#+BEGIN_VERSE
「　松門初曙雨蕭蕭喜有同人訪寂寥艾虎菖蒲迎令¶節熏爐茗碗話山寮癡頑愧我非曇晦磊落輸君邁¶子韶安得光儀常此共禪河一決鼓驚濤」
#+END_VERSE
¶

** 早秋作因懷無默戴居士¶

#+BEGIN_VERSE
「　徂葉飄空蟋蟀鳴西風涼月試砧聲寂寥鴻鴈清秋¶思惆悵關山落日情紅蓼釀華當暮艷青松潑翠向¶寒榮幾回小定烏啼破好夢驚殘惜未成」
#+END_VERSE
¶

** 秋杪值兵阻途¶

#+BEGIN_VERSE
「　蓬門寂寂閉空雲青眼禪餘對竺墳落葉黃華秋滿¶徑暮霞殘照影橫江干歸路烽煙合故國音書想
<pb:KR6q0481_J_002-0581a>¶像聞何日千峰深處臥嵒前種玉石相分」
#+END_VERSE
¶

** 將之湖南留別吉子戴無默二居士¶

#+BEGIN_VERSE
「　葉落梧桐報早秋杖黎歸興動悠游相逢野岸雲山¶暮惜別江城風雨愁道在難空千里思情枯豈繫一¶宵留鬚眉今夜共清慰野店明宵隻影投」
#+END_VERSE
¶

** 除夕¶

#+BEGIN_VERSE
「　炭滿爐頭火自紅一身赤骨了忘窮人嗟歲月今宵¶盡我喜諸緣此夕空芻狗吠開天地眼木雞啼徹曉¶窗風無眠忽覺鐘聲動又點霜華上鬢髼」
#+END_VERSE
¶

** 寄野臣郭居士¶

#+BEGIN_VERSE
「　數載神交渴想深瓊瑤何意預拋臨拈將洞府還丹¶訣敲作毘耶不二音巳托鄰光分遠照尚期水石一¶相尋高蹤蹈得嵒仙轍肯煉如今汞裏金」
#+END_VERSE
¶

** 留別昭陽友人¶

#+BEGIN_VERSE
「　相逢纔逾月買櫂復南行友向客中別愁從夢裏生¶滄浪君自濯煙月我歸耕千里同風句秋空一鴈鳴」
#+END_VERSE
¶

** 壽止水道兄四旬初度(恒持海眼經)¶

#+BEGIN_VERSE
「　貌古心復古於古亦無多秖有德身潤都無汩世波¶八還朝夕轉一衲水雲磨行得嬰兒行從教鬢雪皤」
#+END_VERSE
¶

** 再過小年菴¶

#+BEGIN_VERSE
「　深郭營精舍柴門午未開窗虛窺鳥雀華落點莓苔¶人喜尋和靖山由憶大梅主人情好客幽士訪重來」
#+END_VERSE
¶

** 送眉雪上座省親¶

#+BEGIN_VERSE
「　結束匆匆別春霜躡屩痕歸心懸落日白髮倚衡門¶柳色迎青眼潮聲動旅魂年來煙寺破瓢笠宿何村」
#+END_VERSE
¶

** 送友遊楚¶

#+BEGIN_VERSE
「　曉發邗江上春郊雪霽時吳雲半衲裹楚水一笻之¶不作別離想唯言歸莫遲與君揮手處煙柳正差差」
#+END_VERSE
¶

** 昭陽阻雨不得歸北山艸堂¶

#+BEGIN_VERSE
「　去去關山路欲行不易行曉煙浮萬瓦疏雨黯孤城
<pb:KR6q0481_J_002-0581b>¶老我雲中寺來伊江上情倚欄頻悵望幽意散空明」
#+END_VERSE
¶

** 詠雪¶

#+BEGIN_VERSE
「　彤雲一夜結澤國白無垠竹上知多少梅邊是假真¶虛空纔粉碎世界盡成塵莫謂非珍玉還應兆瑞辰」
#+END_VERSE
¶

** 送省孺法兄之青齊¶

#+BEGIN_VERSE
「　身外無長物行行止一笻歲從此地暮春向客途逢¶和得虎嵒曲去吟鄒魯風溝中余媿斷吾道賴君東」
#+END_VERSE
¶

** 閒居雜詠¶

#+BEGIN_VERSE
「　居僻罕人事蓬門澹世情一龕燈火瘦四壁雨風清¶日落山銜翠晨曦鳥啄英秖應吾道在休問代何名」
#+END_VERSE
¶

又¶

#+BEGIN_VERSE
「　十年烽火後相見故人非風雨號新鬼煙雲冷釣磯¶夕陽丞相宅秋艸帝王畿顧盻成今古茆堂靜掩扉」
#+END_VERSE
¶

** 懷友¶

#+BEGIN_VERSE
「　分袂秦山下各尋江上村詩書懷寂寞風雨夢黃昏¶啼亂千林鳥聽殘五夜猿青松嗟落色友道媿君存」
#+END_VERSE
¶

** 石關山訪友¶

#+BEGIN_VERSE
「　尋遍幽棲所經聲竹裏聞戴來一笠雨深入萬峰雲¶形影憐新晤風塵惜舊分忘言情共論幾到日斜曛」
#+END_VERSE
¶

** 春日登道峰¶

#+BEGIN_VERSE
「　雲深歸路暗身忽在高峰落翠銜空鳥微陽送晚鐘¶門閒無剝啄樹密隱簾櫳陟陟意何限松聲滿倦笻」
#+END_VERSE
¶

** 再至天童¶

#+BEGIN_VERSE
「　扁舟向曉發江水正茫茫望去數峰近行來一徑長¶窺人新鳥眼吹袂舊蘿香歲暮重臨此松陰廿里涼」
#+END_VERSE
¶

** 雪夜山居寄張鶴石式鴻二公¶

#+BEGIN_VERSE
「　四檐風雪閉竟夕但勞思抱膝吟梁甫無眠憶蹇騎¶溪寒禽不啄缾窶鼠還窺寄語悽情子庭梅巳試枝」
#+END_VERSE
¶

** 溪上來八詠¶

#+BEGIN_VERSE
「　病骨山難入溪居愜素情龍峰前夏謝艸構去冬成
<pb:KR6q0481_J_002-0581c>¶得遂巢枝托閒將歸賦賡經年人不到一水隔孤城」
#+END_VERSE
¶

又¶

#+BEGIN_VERSE
「　山水我因好依溪結一廬姓名知艸木音語辨禽魚¶冒雨採新蕨披晴理綠蔬偶然逢釣叟相對片時餘」
#+END_VERSE
¶

又¶

#+BEGIN_VERSE
「　奔湍箭似急涼夜起徘徊不得雲中去浩然溪上來¶呈身卑艸木迎面汗莓苔堪憶懶殘子芋頭糞火煨」
#+END_VERSE
¶

又¶

#+BEGIN_VERSE
「　四檐封土甓潦艸屋三間是在安愚拙初非耽逸閒¶隨情狎水鳥高臥賦溪山為愛筠簹好尋常亦不刪」
#+END_VERSE
¶

又¶

#+BEGIN_VERSE
「　高空日卓午憨臥落花殘人世他從窄煙霞我自寬¶枕流期待夢漱石不驚湍何處尋幽侶春光巳半闌」
#+END_VERSE
¶

又¶

#+BEGIN_VERSE
「　乾坤我斗室寬窄自無憂風月四時領陰陽一橐收¶鋪舒渾恰好動靜總相侔萬物嗟成壞吾廬良獨幽」
#+END_VERSE
¶

又¶

#+BEGIN_VERSE
「　好是居溪上溪清明月留既無人洗耳況有客牽牛¶世上炎涼遠門前蒲柳稠暮林歸息鳥燈火在漁舟」
#+END_VERSE
¶

又¶

#+BEGIN_VERSE
「　一帔荷葉服寒暑禦無憂夢裏潯陽菊可中范蠡舟¶缾盂何處挂杖履信緣投芡盡菰蒲出偏宜拙者謀」
#+END_VERSE
¶

** 自吳門過邗上¶

#+BEGIN_VERSE
「　蒼嵒點盡暮春斑蹋翠人從江上還拄杖遍遊吳地¶月又敲風雨度邗關」
#+END_VERSE
¶

** 送友人歸里¶

#+BEGIN_VERSE
「　芒鞋蹋破翠千重看遍江南煙靄峰妙得其中山水¶眼到家當道種青松」
#+END_VERSE
¶

** 廣陵靜慧園休夏五首¶

#+BEGIN_VERSE
「　杖履風吹夜入邗眼中聲聽耳中看此時此景無人
<pb:KR6q0481_J_002-0582a>¶共楚水吳山曲曲彈」
#+END_VERSE
¶

#+BEGIN_VERSE
「　竹戶無塵掩夕陽居然大塊一瀟湘閒來步月沙隄¶上入望南徐尚渺茫」
#+END_VERSE
¶

#+BEGIN_VERSE
「　逗隙晴光入硯池依依還照古鬚眉案眠不覺窗風¶至吹落吟殘一紙詩」
#+END_VERSE
¶

#+BEGIN_VERSE
「　日上高林竹影深新蟬聲裏叫秋臨何如得此窮通¶理以免滔滔寒暑侵」
#+END_VERSE
¶

#+BEGIN_VERSE
「　午夜涼生竹徑風殘經展向月明中欲詢知巳無從¶得五十三人物外逢」
#+END_VERSE
¶

** 過寓𠁼上人隱居¶

#+BEGIN_VERSE
「　毳衲披雲過艸菴一簾風月卷山嵐是非榮辱斜陽¶外白石清泉對客譚」
#+END_VERSE
¶

** 偶成四首¶

#+BEGIN_VERSE
「　全身坐斷一峰孤風月無邊滿洞湖抹殺主賓玄要¶句烹來毒藥當醍醐」
#+END_VERSE
¶

#+BEGIN_VERSE
「　癡憨尖斗量難盡禪道胸中半點無非聖非凡唯自¶許是牛是馬任人呼」
#+END_VERSE
¶

#+BEGIN_VERSE
「　擔泉每帶月光分買石常饒五色雲日午三更天外¶打曉來聲向嶺頭聞」
#+END_VERSE
¶

#+BEGIN_VERSE
「　行腳年深箇鈍根腳頭多是艸鞋痕皮膚脫落歸來¶日依舊雙眸亞面門」
#+END_VERSE
¶

** 寄楚蓂和尚二首¶

#+BEGIN_VERSE
「　衰柳藏煙半欲黃襟懷寥落洗清霜天空薄暮聞砧¶杵一夜西風到艸堂」
#+END_VERSE
¶

#+BEGIN_VERSE
「　紛紛南北日相聞傲骨難教逐世氛卜得幽棲何處¶好君須招我共鉏雲」
#+END_VERSE
¶

** 鄧明泉柳德容二居士乞偈示之¶

#+BEGIN_VERSE
「　塵勞中客事參禪優缽華開火裏蓮乾艸正嗟焚劫¶燒著鞭羨爾祖生先」
#+END_VERSE
¶

** 尼空相乞偈示之
<pb:KR6q0481_J_002-0582b>¶

#+BEGIN_VERSE
「　市聲人語暮朝喧總是觀音入理門聞性聞塵俱不¶立一根休復六同源」
#+END_VERSE
¶

** 寄湛浴侍者¶

#+BEGIN_VERSE
「　盡圖適意樂單居適意寧知道業疏我亦老來踵此¶癖幾慚與汝不多殊」
#+END_VERSE
¶

** 苦行僧以扇乞偈示之¶

#+BEGIN_VERSE
「　瘦骨稜稜勁復剛能驅熱惱作清涼為人親切曾無¶倦多劫行為願行王」
#+END_VERSE
¶

** 龍牙即景八首¶

*** 崔嵬峰¶

#+BEGIN_VERSE
「　壁立千尋氣勢雄衝開雲浪吼天風時流謾訝孤危¶甚鳥道玄途正好窮」
#+END_VERSE
¶

*** 丹鳳井¶

#+BEGIN_VERSE
「　丹山纔出志摩霄五色文章變九苞天上來儀徵瑞¶世不同凡鳥噪江皋」
#+END_VERSE
¶

*** 松風亭¶

#+BEGIN_VERSE
「　劫外靈根帶得來霜摧日烈轉青巍濤聲卷壑龍飛¶舞涼影翻空鶴夢回」
#+END_VERSE
¶

*** 砥柱石¶

#+BEGIN_VERSE
「　劈箭狂瀾去不休挺然一力砥中流秖知欲返隤波¶勢忘郤風霜是幾秋」
#+END_VERSE
¶

*** 臥龍潭¶

#+BEGIN_VERSE
「　澄潭今古說龍蟠夜雨秋風恐不堪白晝每驚雷電¶攫頷珠容易許誰探」
#+END_VERSE
¶

*** 御書閣¶

#+BEGIN_VERSE
「　九重符命降林泉眷道吾王世共賢劫火嗟逢人世¶改恩光聖澤尚依然」
#+END_VERSE
¶

*** 缽盂峰¶

#+BEGIN_VERSE
「　庾嶺當年苦力爭都緣盛飯與盛羹而今擲在孤峰¶上一任諸人掇取行」
#+END_VERSE

<pb:KR6q0481_J_002-0582c>¶

*** 觀音蓮¶

#+BEGIN_VERSE
「　月影春容越樣新風前妒殺效顰人眾生界上相逢¶少華柳叢中見獨真」
#+END_VERSE
¶

** 贈祥甫劉居士¶

#+BEGIN_VERSE
「　西陵豪士眾如雲君子之風見若人襟度汪汪空物¶表無懷民也葛天民」
#+END_VERSE
¶

** 示爾爵包居士¶

#+BEGIN_VERSE
「　封侯封伯爵千鍾未足為君話顯豐直把家珍親撒¶出潑天富貴蓋王公」
#+END_VERSE
¶

** 龍牙募建大佛殿偈¶

#+BEGIN_VERSE
「　人人有所空王殿凡聖同居古到今雨打風吹渾不¶入特來上國報知音」
#+END_VERSE
¶

** 壬寅春之西粵募木建大殿登途日作¶

#+BEGIN_VERSE
「　法社凋涼法運隤力肩大法愧樗材關山迢遞勞勞¶陟盡出丹衷百感來」
#+END_VERSE
¶

** 舟泊楊沙¶

#+BEGIN_VERSE
「　煙艸萋迷鬼哭兒狐狸入暮學人啼此情此況伊誰¶共和霧和煙一夜棲」
#+END_VERSE
¶

** 武攸除夕¶

#+BEGIN_VERSE
「　歲歲除詩客舍裁半生蹤跡逐飄埃多年鄉思空春¶雪不是無眠夢不來」
#+END_VERSE
¶

** 乙巳三月二十九日大殿落成上梁說偈¶

#+BEGIN_VERSE
「　當年嵒壑事深藏今日叢林作主張大擔嬰肩任一¶力千秋法運仰重光」
#+END_VERSE
¶

** 次荅胤重姚居士¶

#+BEGIN_VERSE
「　入水何人不動波還他躡足躍禪河相期徹底蹋翻¶去肯自如今一蹴麼」
#+END_VERSE
¶

** 美中殷居士乞偈示之¶

#+BEGIN_VERSE
「　彌陀久望賦歸與回首瑤臺到不殊心土淨時蓮土¶淨覺華纔放罪華枯」
#+END_VERSE

<pb:KR6q0481_J_002-0583a>¶

** 贈惟章趙居士¶

#+BEGIN_VERSE
「　心佛同源妙指陳雙亡心佛若為論木人推轉扶桑¶國午夜紅輪透頂門」
#+END_VERSE
¶

** 示六休法師¶

#+BEGIN_VERSE
「　月渚風柯轉妙輪圓音歷歷絕聲塵五千餘卷毘盧¶藏一句譚乾不動唇」
#+END_VERSE
¶

** 海源禪人乞偈示之¶

#+BEGIN_VERSE
「　一句當天絕謂言河沙妙義悉歸源掀翻語默言思¶海大啟無邊不二門」
#+END_VERSE
¶

** 六妙禪人以六月十五初度日乞偈示之¶

#+BEGIN_VERSE
「　鍾秀乾坤產瑞靈六華開出劫壺春清涼一片消焚¶暑五濁波中安樂人」
#+END_VERSE
¶

** 女弟子蓮灌乞偈示之¶

#+BEGIN_VERSE
「　男修禪定女持經夫唱婦隨絕世塵道路雖然行各¶異養家共是一般辛」
#+END_VERSE
¶

** 如是禪人乞偈示之¶

#+BEGIN_VERSE
「　二祖求師立雪深如禪請法雨飄淋老胡為說安心¶訣雲子時將一偈吟」
#+END_VERSE
¶

** 春日遊山寺¶

#+BEGIN_VERSE
「　蠟屐捫蘿造上方春風華艸撲幽香千林日曉天初¶霽落翠紛紛點客裳」
#+END_VERSE
¶

** 贈自覺禪人¶

#+BEGIN_VERSE
「　覺苑華開大地香劫壺春色四時芳靈苗邁種天然¶異不假栽培影自涼」
#+END_VERSE
¶

** 送友¶

#+BEGIN_VERSE
「　常憶武陵溪上月清光十載夢依依今宵喜共同人¶玩攜手庭前惜暫違」
#+END_VERSE
¶

** 宿金山¶

#+BEGIN_VERSE
「　燈火離離隔岸看漁歌唱過月明灘蕭然夜半聞鐘¶後曉發江城渡水寒」
#+END_VERSE

<pb:KR6q0481_J_002-0583b>¶

** 山居十首¶

#+BEGIN_VERSE
「　時風莫挽且居山一钁深雲樂自閒飯煮松華敲石¶火藥留春雨種林間」
#+END_VERSE
¶

#+BEGIN_VERSE
「　路回峰轉杳難分野客相尋問白雲行到水窮山盡¶處一聲清磬隔溪聞」
#+END_VERSE
¶

#+BEGIN_VERSE
「　斷雲和雨挂枝頭半入清溪逐水流華發上林春水¶活數聲啼鳥曉來幽」
#+END_VERSE
¶

#+BEGIN_VERSE
「　白晝無言獨對書披襟幾度啟窗虛松風不似人情¶別時復吹香到艸廬」
#+END_VERSE
¶

#+BEGIN_VERSE
「　相逢林下說歸休何事春風夢亦悠不見人來敲月¶戶秖聞猿叫碧峰頭」
#+END_VERSE
¶

#+BEGIN_VERSE
「　山中住久習成麤禮數渾無一野夫盡日掄竿峰頂¶上釣來明月郤忘魚」
#+END_VERSE
¶

#+BEGIN_VERSE
「　屋裏青山樹裏家朝昏常是綠陰遮幾回翻罷貝多¶葉松瀉寒濤落日斜」
#+END_VERSE
¶

#+BEGIN_VERSE
「　剩水殘山寄此身夢中身世劫空塵可憐世上修行¶者棄郤金丹認汞銀」
#+END_VERSE
¶

#+BEGIN_VERSE
「　野水涵秋天一涯波光半落夕陽斜衲衣破碎應難¶補細剪湘山萬嶺霞」
#+END_VERSE
¶

#+BEGIN_VERSE
「　劈開煙嶂曉全機萬仞嵒前到者稀嶺上木人歌雪¶去溪邊石女和雲歸」
#+END_VERSE
¶

** 送僧¶

#+BEGIN_VERSE
「　嵒華初放鳥啼春霽色晴開景物新最愛江南二三¶月香風滿路送行人」
#+END_VERSE
¶

** 送東維那鑒輝知客住山¶

#+BEGIN_VERSE
「　見道忘山猶有道忘山見道尚存忘雙忘山道忘都¶泯好結菴兒水石旁」
#+END_VERSE
¶

** 示元林元一二小師¶

#+BEGIN_VERSE
「　立雪腰齊慧可祖竄身火隊老慈明汝今添作他苗¶裔莫秖依違過一生」
#+END_VERSE

<pb:KR6q0481_J_002-0583c>¶

** 次荅王次石居士¶

#+BEGIN_VERSE
「　鏗天一韻落高林響遏流雲戛戛音驚起菴中人打¶睡覺來身世巳如今」
#+END_VERSE
¶

** 示姚駿開居士¶

#+BEGIN_VERSE
「　柳巷華街事事真縱橫逆順絕疏親於中了了無他¶見便是親離火宅人」
#+END_VERSE
¶

** 次酬履蘇方居士¶

#+BEGIN_VERSE
「　艸艸江干放遠航杖黎辛苦入途長幽人惜別啼鵑¶夜愁斷芳魂夢裏香」
#+END_VERSE
¶

** 送僧參鶴林牧雲老和尚¶

#+BEGIN_VERSE
「　孤峻門庭老鶴林凌凌霜雪兩眉深君今去問安心¶法知向膏肓穴上鍼」
#+END_VERSE
¶

** 病起述意四首¶

#+BEGIN_VERSE
「　大活元從大死來死骷髏上眼重開諸人要起沉痾¶癖應是從前死一回」
#+END_VERSE
¶

#+BEGIN_VERSE
「　追尋內外也淆訛累劫而今喫受多透過法身三種¶病床頭老鼠絕吟哦」
#+END_VERSE
¶

#+BEGIN_VERSE
「　盧醫不作世堪哀我病膏肓二載來投藥眾工無一¶效藥除立見病蘇回」
#+END_VERSE
¶

#+BEGIN_VERSE
「　爐頭藥每日炰煎方說多般少一痊識得通身原是¶藥從前藥病一齊捐」
#+END_VERSE
¶

** 若初禪人乞偈示之¶

#+BEGIN_VERSE
「　最初一句子直截為君舉一物不將來兩肩擔不起」
#+END_VERSE
¶

** 點石禪人乞偈示之¶

#+BEGIN_VERSE
「　闡提有佛性頑石點頭肯狗子佛性無點石快須領」
#+END_VERSE
¶

** 苦雨¶

#+BEGIN_VERSE
「　客愁仍不竭風雨黯江村無計補天漏徘徊獨掩門」
#+END_VERSE
¶

** 雨後¶

#+BEGIN_VERSE
「　川路徐行滑千峰雨乍收漲回枯澗月映破一天秋」
#+END_VERSE
¶

** 九日對菊
<pb:KR6q0481_J_002-0584a>¶

#+BEGIN_VERSE
「　不負良辰好經時華自開潯陽人巳矣冒雨訪誰來」
#+END_VERSE
¶

又¶

#+BEGIN_VERSE
「　當春爭冶艷傳粉復傅紅晚節而今棄芳芬見爾衷」
#+END_VERSE
¶

* 像讚¶

** 文殊大士讚¶

#+BEGIN_VERSE
「　稽首文殊大智師以身為智不思議智身普入諸境¶界入諸境界智無礙入染入淨入真俗普入凡聖差¶別土入佛入魔入剎塵還入眾生一切身眾生身即¶文殊身身身不別塵塵真根身遍入作佛事身雲布¶涌施無畏大哉智身法津梁普入一切不可量我今¶即以大士智還讚大士智功德智功德海讚莫窮麗¶天杲日光曈曨」
#+END_VERSE
¶

** 魚籃讚¶

#+BEGIN_VERSE
「　日賣鮮鱗市幾遭牙行不用自成交若將價數論高¶下完璧依前屬我曹」
#+END_VERSE
¶

** 羅漢總軸讚二¶

#+BEGIN_VERSE
「　我佛靈山說法時你儂者夥日參隨相將粥飯團圞¶博鼓弄人家男女兒菩薩行臻難可測聲聞乘現豈¶容思而今羅漢真奇特紙墨泥團總是伊」
#+END_VERSE
¶

#+BEGIN_VERSE
「　成群作隊事乖張應供邏齋日日忙一指聲彈龍委¶伏六環錫響虎低降神通儘有些兒子定力渾無半¶點長一軸殘經看未了人間天上又思量」
#+END_VERSE
¶

** 天童師翁密老和尚讚¶

#+BEGIN_VERSE
「　劈空一棒雷鳴宇宙地戶啟閽天關脫臼情與無情¶漏與無漏雷棒聲鳴髑髏轟透玄死要亡主喪賓覆¶大哉師棒消魂塗毒」
#+END_VERSE
¶

** 善長禪師讚(得法上首巳䁂請)¶

#+BEGIN_VERSE
「　拂一枚兮杖一枝身披迦葉上行衣天童抉得真禪¶髓鄂渚來施陷虎機赫日光中飛霹靂險崖句裏走¶珠璣而今不打禾山鼓一曲陽春唱起歸」
#+END_VERSE

<pb:KR6q0481_J_002-0584b>¶

** 自讚¶

#+BEGIN_VERSE
「　眉稜疏淺眼方深剎海塵毛小小襟禪道呵為山鬼¶窟棘叢指作覺華林鼻端立斲荊人堊腦後橫抽石¶女簪早巳雷聲收宇宙何緣冰老未停音」
#+END_VERSE
¶

* 佛事¶

沙彌剃度頂門舊有娘生眼佛祖從來罕辨明今日¶
與君重剖出毫光直射斗牛橫　付衣正體從來不¶
挂絲今朝三事又全披秖承千佛親儀式豈是標形¶
虛事持。¶

沙彌剃度金刀舉起寒光焰愛網無明一斬休不但¶
毀形兼脫俗人間常作火中牛　付衣剃除鬚髮秖¶
要無事挂起垢衣等行慈行正恁麼時全身奉重一¶
句作麼生道古聖風標今聖格一肩荷負在當人。¶

為大量禪人舉火勝熱門中一火阬誰堪拶入裏頭¶
行輸他脫落皮膚者鍛出金剛腦後睛眼睛既露見¶
箇甚麼開眼也著合眼也著鑒地輝天總拈卻不拈¶
郤喝一喝云火裏童兒沒量大。¶

為善長和尚封龕炎炎烈日正焚時別計匆匆自不¶
遲此處光收他處照頓令一眾起悲思恭惟師嵒和¶
尚善長禪師早歲闢教海之淵源懷州牛喫禾益州¶
馬腹脹末後剖玄關之幽秘南山猛虎咬殺東村大¶
蟲分五教於一喝之下而喝即是教教即是喝朗一¶
心於萬法之先而法外無心心外無法貼秤麻三斤¶
隨方貴賣賤賣沒碑觜唇皮到處東簸西簸所以十¶
餘年來話雖未行名巳早著四大倏爾違和真點胸¶
之芳蹤高蹈一朝泊然告寂泰首座之坐脫不師雖¶
則提持大用全機無奈癡人猶作者般見解掣風掣¶
顛逆行順行知他有甚麼憑據然而苟非弘覺入室¶
真子何有如是作略正當恁麼時功位俱隱一句作¶
麼生道千門靜掩月如水只有垂楊舞綠煙。
<pb:KR6q0481_J_002-0584c>¶

起龕日日要交院子今日院子交了也日日愁執事¶
無人今日執事得人了也日日要修造房殿今日房¶
殿功畢了也日日愁化緣不廣今日化緣事周了也¶
而今世出世事都巳完畢小弟特為造得箇無底船¶
子謹命泥人備篙木人備槳請老兄登舟即刻便行¶
大眾還知善長和尚臨行一句麼欸乃一聲漁父傲¶
斷頭船子下揚州。¶

舉火百骸潰散非他潰一物常靈只此靈常靈潰散¶
全機妙潰散常靈覿體真此是我善兄和尚一生參¶
得悟得底所以提持學者也只用者一著子自家受¶
用也只用者一著子打初了當此事也只用者一著¶
子末後撩起便行也只用者一著子生以不生生為¶
生義也只用者一著子死以不死死為死義也只用¶
者一著子今日者一著子落在龍牙手裏提起火炬¶
云被箇火把子一燎影也不見了大眾者一著子體¶
逾虛空無變無壞因甚麼被火把子一燎影也沒了¶
不見道一法空時諸法空諸法空中無一法箇是善¶
兄真證底火焰堆中真實說。¶

為玄智上人起龕五蘊山拳倒涅槃岸不住長空雨¶
霽時正是轉身處(是日大雨至期忽晴)。¶

舉火當陽拈出光焰智火銷爍玄微沙界裸裸黃鸝¶
啼過綠楊陰雨後春山青朵朵喝一喝。¶

為止息禪人舉火大地火發時快須撒手入一回親¶
入得赤骨通身律赤骨律絕消息面門無位人白汗¶
通身滴。¶

為妙道禪人起龕別來陜府巳忘年邗水今朝月正¶
圓驀地虛空驚撲落鐵牛無腳走如煙。¶

舉火涅槃無相作麼生證舉起炬云者裏證得是名¶
真證涅槃無門作麼生入擲下炬云者裏入得是名¶
真入妙上座正當恁麼時真實證入一句還委悉得
<pb:KR6q0481_J_002-0585a>¶
麼復妙回途遊火聚行從鳥道步騰騰。¶

為隱修禪人舉火牛駕車兮車駕牛車牛日駕運無¶
休今朝頓脫車牛也撒手回途火聚遊擲下炬喝一¶
喝。¶

入塔涅槃堂裏不是汝安身立命處佛祖界中不是¶
汝安身立命處淨穢二土不是汝安身立命處投下¶
骨云無如者裏安身好啼鳥山華白晝閒。¶

為自立禪人起龕不住空王那畔殿回頭駕起白牛¶
車自立自立車在者裏牛在甚麼處還會麼遍界堂¶
堂全體露一聲歸笛暮雲斜。¶

舉火生也不道金雞啼破家林曉死也不道鐵牛齧¶
碎黃金草長空雲雨散古道清風掃清淨法身絕點¶
埃一回直入火光澡。¶
雲叟住禪師語錄卷下終¶

* 附錄¶

明州瑞巖遠菴禪師因語錄刻成監院奯雪侍者慈¶
照請上堂問龍牙山裏龍晴空澍大雨推倒涅槃城¶
佛祖位不住因甚今日在和尚拂子頭上塵說剎說¶
無間歇師云竿木隨身逢場作戲進云昔日雪峰三¶
上投子九到洞山因甚麼向鼇山成道師云南山起¶
雲北山下雨進云後來住菴有僧敲門雪峰放身出¶
云是什麼僧亦云是什麼還有優劣也無師云焦磚¶
打著連底凍進云為甚麼雪峰低頭歸菴師云爛泥¶
裏有刺進云僧舉似巖頭頭云我當時若向伊道末¶
後句天下人不奈雪老何作麼生是末後句師云風¶
前雪彈子進云頭云我與雪峰同條生不與雪峰同¶
條死要識末後句只者是意旨如何師云若把是非¶
來入耳從前知巳盡成仇進云秖如雪峰末後句巖¶
頭證明今朝雲叔末後句和尚證明和尚末後句阿¶
誰作證師云大眾側聆進云一堂風冷淡千古意分
<pb:KR6q0481_J_002-0585b>¶
明師云且莫錯流傳問一大藏教拭瘡疣故紙千七¶
百則公案是陳爛葛藤超佛越祖之談請師拈出師¶
云胡餅裏討汁進云玉轉珠回猶汙心田簇錦攢花¶
眼中著屑龍牙語句別有長處麼師云我也不知進¶
云既是同氣連枝因甚干戈相向師云不是冤家不¶
聚頭進云鐘聲無鼓響鼓聲無鐘音彼此不相到作¶
麼生是同聲唱和句師云側耳無音聽抬眸鷂子過¶
進云恁麼則伯牙與子期不是閒相識師云莫將支¶
遁鶴喚作右軍鵝進云老漢只要出人頭地師云山¶
僧今日失利問欲得流通正脈貴乎千里同風秖如¶
無意味語又如何流通師云寒山拍手拾得笑進云¶
恁麼則謫仙自識荊州後贏得芳名遍界香師云杓¶
卜聽虛聲進云不朽千秋事班班見典墳師打云領¶
取棒去乃云黃面瞿曇大喻三千小喻八百說成一¶
大藏猶云始從鹿野苑終至跋提河如是二中間未¶
曾說一字大似掩耳偷鈴抱贓叫屈周金剛燒卻青¶
龍鈔拈條赤楖栗佛來祖來也棒猶較些子及乎道¶
箇吾宗無語句亦無一法與人分明此處無銀三十¶
兩爭似我龍牙和尚胸次不存元字腳頂門郤具摩¶
醯眼聊借洞庭湖為一張口掇君山作箇舌頭八百¶
圼之波瀾千萬頃之空闊默時說說時默大施門開¶
無擁塞一一從胸襟流出與我蓋天蓋地去在雖然¶
如是舉揚也是謗他不少何故鳳棲不在梧桐樹碧¶
落寒潭寫影長。¶

設奠奠茶畢者一盞惡水毒如鴆血烈似砒霜昔日¶
趙州以此接納方來無不受其毒死者今朝將此奠¶
我龍牙雲叟法兄和尚金石相投芝蘭氣合儼然生¶
也法兄你生平者一副鐵脊梁從來不肯放下恁是¶
佛來也罵魔來也怕眼蓋三湘氣吞諸夏孤風絕侶¶
曲高和寡沒興撞著瑞巖三十年來一獻一酬一斟
<pb:KR6q0481_J_002-0585c>¶
一酌你不虧我我不負你三千里外目擊道存而今¶
不惜慇懃更與第二杓惡水者何也不見道勸君更¶
盡一盃酒西出陽關無故人。¶

(康熙十九年二月剃度弟子元元一)